VI. usn-748.

16. GC 17. HD 18. AO

lv pater Heliadum radios uhi tinxerit undis,
Et cinget geminos stella serena polos,
Tollet humo validos proles Hyriea lacertos.
720 Continua Delphin nocte videndus erit.

19. BD

Scilicet hic olim Volscos Aequosque fugatos (²2³)
Viderat in campis, Algida terra, tuis:
Unde suburbano clarus, Tuberte, triumpho
Ventus es in niveis, Postume, victor equis.
725 lam sex et totidem luces de mense supersunt,

Huic unum numero tu tamen adde diem.
Sol abit 7 Geminis, et Cancri signa rubescunt:
Coepit Aventina Pallas in arce ooli.

20. OD

lam tua, Laomedon, oritur nurus, ortaque noctem
730 Pellit, et e pratis uda pruina fugit:
Reddita, quisquis is est, Summano templa feruntur,
Tum, cum Romanis, Pyrrhe, timendus eras.
Hanc quoque cum patriis Galatea receperit undis,
Plenaque securae terra quietis erit,
‘135 Surgit humo iuvenis telis afflatus avitis,
Et gemino nexas porrigit angue manus.
Notus amor Phaedrae, nota est iniuria Thesei:
Devovit natum credulus ille suum.
[Non impune pius iuvenis Troezena petebat:
740 Dividit obstantes pectore taurus aquas .]
Solliciti terrentur equi, frustraque retenti
Per scopulos dominum duraque saxa trahunt.
Exciderat curru, lorisque morantibus artus
Hippolytus lacero corpore raptus erat,
745 Reddideratque animam, multum indignante Diana. ‹²2⁴›
‘Nulla' Coronides ‘causa doloris' ait:
‘Namque pio iuveni vitam sine volnere reddam,
Et cedent arti tristia lata meae.'
ovm. nr. aa

 

