240 REMED. AM.

Fortia Maeonio gaudent pede bella referri.
Deliciis illic quis locus esse potest?
375 Grande sonant tragici. tragicos decet ira cothurnos,
Usibus e mediis soccus habendus erit.
Liber in adversos hostes stringatur iambuS,
Seu celer, extremum seu trahat ille pedem.
Blanda pharetratos elegeia cantet AmoreS,
380 Et levis arbitrio ludat amica suo.
Callimachi numeris non est dicendus Achilles.
Cydippe non est oris, Homere, tui.
Quis seret Andromaches peragentem Thaida partes?
Peccat, in Andromache Thaida quisquis agat.
385 Thais in arte mea. lascivia libera nostra est.
Nil mihi cum vitta= Thais in arte mea est.
Si mea materiae respondet Musa iocosae,
Vicimus, et falsi criminis acta rea est.
Rumpere, Livor edax. magnum iam nomen habemus
390 Maius erit, tanturn quo pede coepit, eat.
Sed nimium properas. vivam modo, plura dolebis=
Et capiunt animi carmina multa mei.
Nam iuvat, et studium famae mihi crevit honore.
Principio clivi noster anhelat equus.
395 Tantum se nobis elegi debere fatentur,
Quantum Vergilio nobile debet epos.
Hactenus invidiae respondimus. attrahe lora
Fortius, et gyro curre, poeta, tuo.
Ergo ubi concubitus et opus iuvenale petetur,
400 Et prope promissae tempora noctis erunt,
Gaudia ne dominae, pleno si pectore sumeS,
Te capiant, ineas quamlibet ante, velim.
Quamlibet inveniaS, in qua tua prima voluptas
Desinat. a prima proxima segnis erit.
-iffi Sustentata venus gratissima. frigore soles,
Sole iuvant umbrae, grata fit unda siti.
Et pudet, et dicam. venerem quoque iunge figura,
Qua minime iungi quamque decere putes.
Nec labor efficere est. rarae sibi vera fatentur,
41‚Å¥] Et nihil est, quod se dedecuisse putent.

 

